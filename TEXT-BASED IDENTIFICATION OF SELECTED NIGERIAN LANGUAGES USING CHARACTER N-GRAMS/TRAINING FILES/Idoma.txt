Ɔwɔico ya alɔ á, ó kē lɛ ɛlá wu alɔ. Ɛgɛ nɛ adā nōo jeeyi klla yihɔtu ku ayipɛ ɔlɛ nu gē tu uwa ukɔ́ a, ɛgɔɔma nɛ Ɔwɔico gē nwu ācɛ ɛga doodu, ɔwɛ olɔhi néē géē lā oyeeyi ku uwa á.
Ɛgɛnyá Nɛ Alɔ Gē Jahɔ lɛ Ɔwɔico A?
Ɔwɔico gē kɛla lɛ alɔ bu ipu Ubáyíbu. 2 Utímōti 3:16
Ŋma akpa ku ɔcɛ́ ku nu, Ujehofa ya ku alɛɛcɛ kéē ta Ubáyíbu
Ɔwɔico ɔkwɔɔkwɛyi a ya ku alɛɛcɛ kéē lɛ ɛlā nōo yɔ ipu ɔtu ku nu a ta ipu ɔkpiihɔ éyi. Ɔkpá ɔɔma wɛ Ubáyíbu á. Ó lɛ ɔka o cɛgbá alɛwa nōo yɔ ipu nu nɛ Ɔwɔico dɔka ku a jé.
Ɔwɔico dɔka ku oduudu ācɛ ipu ɛcɛ kéē jé Ubáyíbu. Babanya, ó yɔ ipu uce alɛwa.
Ɔdaŋ ku a dɔka ō jahɔ lɛ Ɔwɔico, ó wɛ o piii ku a géē jé Ubáyíbu klla jɛyi ku ɛlā nɛ a yɔ i jé a.
