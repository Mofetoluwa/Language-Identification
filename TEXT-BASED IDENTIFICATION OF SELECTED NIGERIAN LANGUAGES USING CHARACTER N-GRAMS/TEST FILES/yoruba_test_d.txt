Àwọn tí ẹ̀mí mímọ́ ń jẹ́rìí pẹ̀lú ẹ̀mí wọn pé wọ́n jẹ́ ọmọ Ọlọ́run nìkan ló gbọ́dọ̀ jẹ nínú ohun ìṣàpẹẹrẹ náà. (Ka Róòmù 8:15-17.) Èdè Árámáíkì ni gbólóhùn tí Pọ́ọ̀lù lò nígbà tó sọ pé “Ábà,” èyí tó túmọ̀ sí “Bàbá!” Ọmọ kan lè lo ọ̀rọ̀ Árámáíkì yìí tó bá ń bá bàbá rẹ̀ sọ̀rọ̀, torí pé ọ̀rọ̀ yìí fi hàn pé ọmọ àti bàbá nífẹ̀ẹ́ ara wọn gan-an, ó sì fọ̀wọ̀ fún bàbá náà. Àwọn tí Ọlọ́run sọ di ọmọ nípasẹ̀ ẹ̀mí mímọ́ rẹ̀ làwọn ti wọ́n gba “ẹ̀mí ìsọdọmọ.” 